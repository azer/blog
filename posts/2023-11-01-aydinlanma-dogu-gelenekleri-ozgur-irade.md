---
layout: blog-post.njk
title: "Aydınlanma, Doğu Gelenekleri ve Özgür İrade"
desc: ""
createdAt: "2023-11-01T00:00:00.000Z"
---

[Aydınlanma Nedir?](https://azerkoculu.com/posts/2023-10-9-kant-aydinlanma-nedir) metnine dair [analiz ve eleştirilerimin](/posts/aydinlanma-elestirisi.html) ikinci bölümü.

---

İki ayrı bakış açısından özgür iradeyi ele alalım:

- Aydınlanmacı insana göre dinlerin kısıtlamaları, özgür iradenin istila edilmesi, bireysel hakların ihlal edilmesi olarak görünür.
- Doğu geleneklerinde ise insana örf adetleri reddetme ve bireysel tercihler yapma özgürlüğü verilmesi, küçük bir çocuğun kurtların önüne yem olarak atılması gibi görünür.

Neden doğu gelenekleri aydınlanmanın önerilerini özgürlük olarak değil, tehdit olarak görür?

* Doğu geleneklerinde "düşünce" "fikir" tıpkı insan, hayvan, şirket gibi kendi başına bir "entity" (varlık) olarak görülür.
* Daha önemlisi, doğu geleneklerinde özgür iradeyi kurallar değil, kötü fikirler ele geçirir. İyi fikirler davetsiz ve uğraşsız gelmezler, iyi fikirleri bulmak ayrı bir zorluk, yaymak ve konsensus ile kabul ettirmek imkansıza yakındır.
* Öte yandan kendine ve çevrene zarar veren kötü düşünceler / fikirler ise davetsiz misafirlerdir, hiçbir emek istemeden, kendi kendilerine yayılırlar. Görünmeseler de varlıkları reddedilemez, insanları manipüle ve yalanla en zararlı ve büyük kötülüklere dahi ikna ederler.

	1. Örn; Yaşlı tefeci kadını öldürme fikri, Raskolnikov'u ele geçirir ve Raskolnikov kurtulamaz. (suç ve ceza)
	2. Örn; kumar ve uyuşturucu "fikirleri" "düşünceleri", bir babanın çocuklarının ilaç paralarını "son bir kere daha" bağımlılıklarına yatırmaya ikna ederler.

5.  İşte tam bu nedenle, örf ve adetleri yani geçmiş nesillerin yaptığı akitleri terkedip bireycileşmek, doğu geleneklerinde Şeytanın bir tuzağı olarak görülür. İnsanların bireysel tercihleriyle değil, esas olarak kötü fikirlerin kendileriyle savaş halindedir doğu gelenekleri.

Sonuç olarak, **iki ayrı özgür irade anlayışı görüyoruz**:

- **Aydınlanma:** İnsan doğuştan özgür irade sahibidir ve tüm tercihlerini bağımsız otonom biçimde dini veya kolektif ahlak otoritelerinin gölgesi olmadan yapabilmelidir.

- **Doğu gelenekleri:** İnsan doğuştan özgür sahibidir, lakin kötülükler insanın özgür iradesini ele geçirmeye çalışır ve bu nedenle kötülüklere karşı kolektif disiplin gereklidir.

Hangisinin doğru olduğunu nasıl anlayabiliriz? Düşünce ve fikrin kaynağı nedir?

- İleri seviye meditasyon yapanların düşünce ve fikrin kaynağını tıpkı doğu geleneklerindeki gibi görmesi ve hatta şamanizme meylettiklerini, şamanizm durağından fast-forward ilerleyenlerin yollarının Tevrat'taki "Tanrıyla Güreş" ayetindeki Şamandan İbrani dinlere ve İslama çıkması, bize bir işaret midir?
- ***Carl Jung**: "People don't have ideas. Ideas have people."*

İnsan kolektif bilinçaltıyla hareket eden ve tercihler yapan bir varlık ise, öyleyse bireysel özgür iradeyi, kötü fikir ve düşüncelere karşı kolektif disiplinle (din, örf ve adetler) inşa etmek dışında bir seçenek var mıdır?
