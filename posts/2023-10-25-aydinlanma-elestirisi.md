---
layout: blog-post.njk
title: "Aydınlanma Nedir - Analiz ve Eleştiri"
desc: ""
createdAt: "2023-10-25T00:00:00.000Z"
---

[Aydınlanma Nedir?](https://azerkoculu.com/posts/2023-10-9-kant-aydinlanma-nedir) metnini iyice anlama ve sağlam bir temel üzerinde eleştirme fırsatını iyi değerlendirmek adına, yazının analizini ve eleştirisini paylaşmak istedim.

---

# Analiz

### Aydınlanma nedir?

*Özüyle:* Aydınlanma kendi kararlarını veren, kendi aklıyla ve vicdanıyla hareket ederek yaşayan insanın ilk başlarda birkaç kez yere düşüp, ama bir şekilde ayağa kalkmasıyla eriştiği bireysel olgunlaşmadır. İnsanlar bireysel olarak aydınlandıkça, devletin temelleri ve ister istemez iktidar da aydınlaşır.

*Önerileriyle:* Aydınlanma için insanların katolik kilisesinin şeriatını reddetmesi, monarşi ekonomisine daha az bağımlı olmaları gereklidir.

**Kant bu yazıyı neden yazdı?**

- Kant dönem Avrupasında çoğu insanın olgunlaşmış birey olma cesaretinden yoksun, karanlıkta yaşadığını düşünüyor.
- Kant, o dönemki hristiyan şeriatının aydınlanma için yetersiz olduğunu düşünüyor. Kant'ın sadık bir protestan olduğu her halinden belli.
- Dönem Avrupa'sında kilisenin toprak sahibi olduğunu ve kimin kimle evlenmesinin uygun olacağına dahi kadar karar verebildiğini es geçmemek gerekli.
- Dönem elitlerinin kilise reformlarından en büyük ve kritik maddi çıkarlarını görmezden gelirsek,** aydınlanma hareketinin neden finanse edildiğini **de anlayamayız. Dönemin  elitleri faize ve dolayısıyla modern / elit tefeciliğe (bankacılığa) dayalı yeni bir finansal sistemi inşa etmek istiyor, faizi yasaklayan katolik / orthodox şeriatı ise kendilerine ayak bağı oluyordu.

**Kant yazısında ne önermelerde bulunuyor?**

- Kant, devleti değiştirmenin yolunun başkalarını değiştirmekten (devrim) değil, kendini değiştirmekten (aydınlanma) geçtiğini söylüyor.
- Yazının **sonuç bölümü**nde, Kant, aydınlanan insanların öyle veya böyle devletin temelini ve hükümeti etkileyeceğini öne sürüyor.
- Kant yazının büyük bölümünde, klasik protestan propagandası yapıyor; katolik kilisesi reforme edilmeli, gelecek nesiller geçmiş nesillerin onlara devrettiği kuralları reddetmeli önerisini, diğer bütün önerilerinden daha sert bir üslupla belirtiyor.
- Kant, dönemin diğer protestanları gibi, Katolik kilisesine giydirirken, Kral'a yanlamayı da ihmal etmiyor yazıda.
- Gelgelelim, Kral'a verdiği ince ve nazik mesajlarda, Kant kralı, halka karşı "hoşgörülü olmak" yerine, halkın monarşiye bağlılığını azaltmasını öneriyor. Oldukça nüanslı bir mesaj. Aynı dönemde Adam Smith de halkın (yani topraksız kul / köle tebaasının) efendilerine olan bağlılığını azaltmasını önerdiğini de atlamamak gerek.
- Kant yazıda, insanların üzerindeki kilise ve monarşi kontrolünü azaltmanın, ülkede kaos yaratmayacağını, bunun kuvvetli bir emir-itaat zinciriyle sağlanacağının altını çiziyor. Anlaşılan yazıda hitap ettiği kitlenin, "insanları serbest bırakırsak kaos çıkar" kaygısı taşıdığını düşünüyor.

# Eleştiri

- Kant'ın insanın kendi sorumluluğunu taşıma cesaretine sahip olmasının, dünyayı değiştirmeye giden doğru yol olduğu önerisine katılıyorum. Stoacı bir önerme.
- Öte yandan, Kant'ın **bir önceki nesilin kuralları, bir sonraki nesli bağlamaz** önerisine **katılmıyorum**.
  - Modern seküler görüşe göre **zaman lineer olarak ilerliyor**; zamanın ilerleyişi sayılara indirgenebiliyor ve ilerledikçe bilgi, teknik ve konfor artıyor. Böylece geçmişten geleceğe aktardığımız kurallara ihtiyacımız yok veya az, geçmiş nesillerin bağnaz kurallarına kalmadan geleceğin karanlığına sadece bilgi ve teknik ile ışık tutabiliriz.
  - Öte yandan Yahudilikte, İslam ve stoa felsefesinde ise **zaman, spiral simetrisiyle ilerliyor,** yani geleceğin karanlığı sadece bilim ve teknik ile, geçmiş nesillerin bizlere aktardığı birikim olmadan aydınlatılamaz anlayışı hakim. Bu anlayışa göre insan muhakkak bir ayağını geçmişte, diğerini gelecekte tutmalı, Tanrı'nın gazabından korunmak ve onun gösterdiği yoldan, peygamberlerin ve kutsal kitapların emirlerine uyarak yaşayarak geleceğin karanlığına ışık tutabiliriz.

**Aydınlanma ve Kilise reformları**

- Kant'ın savunduğu kilise reformları Avrupa'da faizin önünü açarak bankacılığın ve sermaye sınıfının oluşmasını sağladı.
- Bu yeni sınıf, olmayan parayı yaratıp borç vererek bir yandan daha hızlı teknolojik gelişmenin önünü açarken, diğer yandan da sature olan bir pazardan diğerine geçip o pazarın da kanını emen bir vampir finans sistemi ortaya çıkardı. Ve bu sistem günümüzde hala dünyada devam ediyor, her 5-10 yılda bir yüksek miktarda karşılıksız para basarak veya savaş bütçeleriyle kendi kendini stimule ederek suni bir şekilde varlığını sürdürüyor.
- Kant dönemindeki reformcu Protestan mezhebi, günümüzde diğer mezheplere göre daha sert ve uçta bir çizgide; protestan ve evanjelistler ABD'de başkanlık koltuğunu pek kaptırmıyorlar, dini sebepler bularak savaşlar başlatıyorlar (örn: Irak'ın İşgalini Eden'in Bahçesini geri alma savaşı olarak görmeleri). Ukrayna ve en son Gazze savaşlarında orthodox papazlarının tutuklanması, kiliselerinin bombalanışı, protestan kiliselerinin ise orthodox hristiyanlarının karşı cephesinde yer alışı ilginç.

**Aydınlanma nereye vardı?**

- Totaliter, insanları düşünmekten ve kendi kararlarını vermekten alıkoyan bir dünyaya vardık. Milyonlarca insan Aderol vb. ilaçlara bağımlı olarak yaşıyor.
- İnsanlar en basit konularda dahi bağımsız hareket edemez durumda, sürü psikolojisiyle "velileri" ne derse onu yapıyorlar.
- 3 İbrani dinin yasakladığı ama aydınlanmanın önünü açtığı faiz tabanlı finans sistemi hayatın her alanını ele geçirdi.
- Artık en küçük çiftçi dahi bankadan kredi çekmeden tarım yapamıyor, bankaların tarım kredisi politikalarını belirleyenler, çiftçileri, gıda tedarik zincirini kontrol ediyor.
- Küresel ekonomik sistemin devam edebilmesi için her 5-10 yılda bir savaşla, yeni bir sömürge kaynağıyla veya "balonlarla" stimüle edilmesi gerekiyor.
- Sonuç olarak, aydınlanma hareketinin kendi sorumluluğunu taşıyarak yaşama serüveni, o dönemde gördükleri en büyük ayakbağı olan kiliseden kurtulmasıyla başlaması gerekiyordu. Yeni finans sistemi konforu ve teknolojiyi hızla artırırken, bireysel özgürlükleri gitgide azaltmaya, insanları eski kölelik sisteminde geriye doğru bir yolculuğa çıkardı.

**Sorular**

- Covid aşısının insanlara dayatılışı, aşı olmayan insanların işlerinden kovulmaları, hakarete uğramaları, sizce aydınlanmadaki "kendi kararlarını verebilme" anlayışına uyuyor mu?
- Güvenliğini polise delege eden bir insan, Kant'ın "olgunlaşmış" tanımına uyar mı? Bireysel silahlanma sizce olgunlaşmanın bir gerekliliği midir? Not: Kant bu yazıyı yazdığında, sadece kölelerin kılıç taşıması yasaktı.
- Gıdasını, eğitimini, güvenliğini kendi kendine sağlayan, kendi kararlarıyla ve vicdanıyla hareket eden bir Anadolu çiftçisi mi, yoksa ankiyetesini sigortalarla, ilaçlarla ve hedonizm ile azaltmaya çalışan, vicdanından tedarik zincirine, sağlık sisteminden ve güvenliğe, kararlarının tamamını sisteme delege etmiş modern Batılı mı daha uygundur Aydınlanma'nın özüne?
- Aydınlanma'nın Katolik kilisesi için ortaya attığı argümanlar, diğer tüm dinler için de geçerli midir?
- Günümüz "batı" tanımı coğrafi olarak mantıklı bir tanım değil. İçine Fas'ı veya Uruguay'ı almıyor. Batı, aydınlanma işletim sistemiyle çalışan ve bu sistemle tüm dünyayı sömürmek için kullanan ülkelerin adı olabilir mi?
